
# Σειρά ασκήσεων 1
Σε αυτή τη σειρά θα πρέπει να υλοποιήσετε στο δικό σας υπολογιστή μερικές από τις δραστηριότητες που κάναμε στις τρεις πρώτες διαλέξεις. Στις περισσότερες ασκήσεις απλά θα σας ζητηθεί να κάνετε κάτι και στη συνέχεια να πάρετε ένα screenshot με τον υπολογιστή σας που να δείχνει τι κάνετε (ίσως και πως το κάνατε). 

### Τι πρέπει να παραδώσω;
Θα πρέπει να παραδώσετε **ένα** αρχείο μορφοποιημένου κειμένου. Το αρχείο αυτό θα πρέπει να το φτιάξετε σε ένα από τα παρακάτω προγράμματα επεξεργασίας κειμένου: LibreOffice, Microsoft Word, Google Docs. Κάθε άσκηση θα πρέπει να βρίσκεται σε μία δική της επικεφαλίδα στην οποία θα αναγράφεται ο αριθμός της άσκησης (π.χ: **Άσκηση 5**) με όνομα στυλ "Ηeading 2".

Σε ασκήσεις που χρειάζεται να γράψετε κείμενο, μπορείτε να χρησιμοποιήσετε μία από τις γραμματοσειρές: Times New Roman, Cambria, Calibri, Helvetica ή Arial. To μεγεθος της γραμματοσειράς πρέπει να είναι 11 ή 12. Η στοίχιση του κειμένου πρέπει να είναι "Left". (Όσοι παραδώσατε πριν βάλω αυτή την οδηγία αγνοήστε τη!). 

Σε πολλές από τις ασκήσεις θα σας ζητηθεί να πάρετε ένα screenshot. Θα πρέπει λοιπόν να χρησιμοποιήσετε το Google ή/και το Youtube για να βρείτε πως παίρνετε screenshot στον υπολογιστή σας. Τα screenshots αυτά θα πρέπει να το προσθέσετε στην αναφορά. Κάθε screenshot θα πρέπει να έχει μήκος 10 cm (width) και θα πρέπει το ratio (aspect ratio\*) να είναι σταθερό (σταθερό εννοούμε για αυτό το screenshot, όχι ότι όλα τα screenshots θα πρέπει να έχουν το ίδιο aspect ratio για όλα τα screenshots). Δηλαδή μπορεί το ύψος (height) να είναι διαφορετικό έτσι ώστε να διατηρείται το width στα 10 εκατοστά χωρίς να γίνεται distort η εικόνα. Επαναλαμβάνω ότι κάθε screenshot μπορεί να έχει διαφορετικό aspect ratio. Κάθε screenshot θα πρέπει να έχει caption ένα απλό κείμενο όπως αυτό: "η μνήμη τους υπολογιστή μου". Στα ελληνικά το caption θα το βρείτε και σαν "λεζάντα". Επίσης ένα screenshot δεν χρειάζεται να είναι όλη η οθόνη. Μπορείτε (και προτείνεται) το screenshot να εστιάζει μόνο στη πληροφορία που ζητείται. 

\* [Aspect ratio](https://en.wikipedia.org/wiki/Aspect_ratio_%28image%29): Ο λόγος του μήκους δια του πλάτους μίας εικόνας 

### Πως θα το παραδώσω;
Στέλνετε ένα μέιλ στο [kantale@ics.forth.gr](mailto:kantale@ics.forth.gr) το οποίο να περιέχει στο subject το ΑΜ σας και το όνομά σας. Στο μέιλ θα πρέπει να στείλετε συνημμένη την εργασία σας. Η εργασία θα πρέπει να είναι σε ένα από τα παρακάτω φορμάτ:
* Microsoft Word με κατάληξη αρχείου `.docx` 
* Open Document Format (ODF) Text Document με κατάληξη αρείου `.odt` 

Η εργασία δεν θα βαθμολογηθεί αν σταλεί με οποιοδήποτε άλλο τρόπο. **ΜΗΝ ΣΤΕΙΛΕΤΕ ΤΗΝ ΕΡΓΑΣΙΑ ΣΑΣ ΣΕ ΦΟΡΜΑΤ PDF**. 

Με το που λαμβάνω κάποια υλοποίηση θα επιβεβαιώνω τη λήψη κάνοντας reply με ένα "got it" email. Αν δεν έχετε λάβει "got it" email μέσα σε 1-2 μέρες που στείλατε το μέιλ, τότε μπορεί κάτι να έχει πάει στραβά και καλό είναι να το ξαναστείλετε ή να με ρωτήσετε με DM στο slack. 

### Πως θα βαθμολογηθώ;
* Όλες οι ασκήσεις είναι βαθμολογικά ισοδύναμες.
* Κάθε άσκηση θα παίρνει βαθμό 1-10, ανάλογα με το πόσο σωστά (σύμφωνα με την εκφώνηση) την υλοποιήσατε. 
* Οι βαθμολογίες σας θα σταλούν με προσωπικό μέιλ περίπου 1 εβδομάδα μετά τη λήξη της διορίας παράδοσης.
* Μετά που θα παραλάβετε τη βαθμολογία σας έχετε μία εβδομάδα για ενστάσεις σε περίπτωση που θεωρείται ότι έχει γίνει κάποιο λάθος. Μετά από αυτό ο βαθμός σας θα είναι τελικός.   

### Μέχρι πότε πρέπει να το στείλω;
Θα πρέπει να έχετε στείλει το μέιλ με την υλοποίησή σας το αργότερα μέχρι τις **25 Νοεμβρίου 2021, 23:59**. 

### Σημειώσεις 
* Με τον όρο "browser" εννοούμε το πρόγραμμα που χρησιμοποιείται για το Internet. Συνήθως είναι το Microsoft Explorer, Microsoft Edge, Firefox, Safari, Chrome. 
* Ασκήσεις με screenshots από κινητά δεν θα βαθμολογούνται καθόλου. 
* Προσοχή! Παρόλο που όλες οι ασκήσεις είναι βαθμολογικά ισοδύναμες, δεν είναι όλες το ίδιο εύκολες. Διαβάστε πρώτα τις ασκήσεις και ξεκινήστε από αυτές που σας φαίνονται πιο εύκολες!

# Ασκήσεις 
### Άσκηση 1 
Φτιάξτε ένα αρχείο κειμένου στον υπολογιστή σας με το όνομα `askisi_1.txt` χρησιμοποιώντας είτε το notepad στα windows είτε το TextEdit σε Mac. Μπορείτε να χρησιμοποιήσετε οποιοδήποτε άλλο πρόγραμμα επεξεργασία απλού (plain) κειμένου (π.χ. sublime, notepad++).  Το αρχείο αυτό πρέπει να περιέχει μόνο το ονοματεπώνυμό σας σε greeklish (δηλαδή μόνο λατινικούς χαρακτήρες). 
* Πάρτε ένα screenshot με τα περιεχόμενα του αρχείου.
* Πάρτε ένα screenshot στο οποίο να φαίνεται το μέγεθος του αρχείου. Θα πρέπει το μέγεθός του να είναι τόσο όσο το πλήθος από χαρακτήρες που έχει το όνομά σας (γραμμένο με λατινικούς χαρακτήρες) υπολογίζοντας και τα κενά και τις παύλες. Για παράδειγμα:
   * Το όνομα `Alexandros Kanterakis` είναι 21 χαρακτήρες.
   * Το όνομα `Alexandros Agisilaos Kanterakis-Kountouriotis` είναι 45 χαρακτήρες. 
* Πάρτε ένα screenshot όπου να φαίνεται η διαδρομή (path) του αρχείου. Θα πρέπει να είναι κάτι σαν:

Windows:
```
C:\Users\...\askisi_1.txt 
``` 

Mac:
```
/Users/.../askisi_1.txt 
```


### Άσκηση 2
Ας υποθέσουμε ότι:
* Χ είναι ο μήνας των γενεθλίων σας (Χ=1..12)
* Υ είναι η μέρα των γενεθλίων σας (Υ=1..31)
Υπολογίστε το Ζ=Χ\*Υ. Πως είναι το Ζ στο δυαδικό; Γράψτε τι υπολογισμούς κάνατε, δηλαδή περιληπτικά τη μεθοδολογία μετατροπής του Ζ σε δυαδικό. Μπορείτε να ακολουθήσετε τη μεθοδολογία που ξεκινάει από τη διαφάνεια 15 της 1ης διάλεξης και σταματάει στη διαφάνεια 20. Αν βρείτε κάποιον άλλο τρόπο που είναι πιο κατανοητός σε σας, τότε μπορείτε να χρησιμοποιήσετε αυτόν τον τρόπο. Για παράδειγμα: Αν Χ=12, Υ=31, τότε Ζ=372. Το 372 στο δυαδικό είναι: 101110100.

### Άσκηση 3 
Ας υποθέσουμε ότι έχουμε τον εξής δυαδικό αριθμό:
```
1Χ0Υ1
```
Όπου:
* Το Χ είναι 0 αν ο μήνας που γεννηθήκατε είναι μονός (περιττός) αλλιώς είναι 1
* Το Υ είναι 0 αν η μέρα που γεννηθήκατε είναι μονός αριθμός (περιττός) αλλιώς είναι 1

Πως είναι δεκαδικό σύστημα ο αριθμός που σχηματίστηκε;

### Άσκηση 4
Ας υποθέσουμε ότι στις Πανελλήνιες συμμετείχαν 100.000 μαθητές. Θέλουμε να δώσουμε έναν μοναδικό δυαδικό αριθμό σε κάθε υποψήφιο. Ποιος είναι ο ελάχιστος αριθμός από bits που μπορούμε να χρησιμοποιήσουμε; 
* Hint: Χρησιμοποιώντας το δεκαδικό θα πρέπει να χρησιμοποιήσουμε τουλάχιστον 5 ψηφία (από 00000 έως 99999). Στο δυαδικό πόσα;

### Άσκηση 5
Η χιλιομετρική οδική απόσταση μεταξύ Αθήνας και Θεσσαλονίκης είναι 500 χιλιόμετρα ([πηγή](https://vriskoapostasi.gr/el/%CE%B4%CE%B9%CE%B1%CE%B4%CF%81%CE%BF%CE%BC%CE%AE/%CE%91%CE%B8%CE%AE%CE%BD%CE%B1/%CE%98%CE%B5%CF%83%CF%83%CE%B1%CE%BB%CE%BF%CE%BD%CE%AF%CE%BA%CE%B7)). Ας υποθέσουμε ότι χρησιμοποιούμε 3 bits για να καθορίσουμε ένα σημείο της διαδρομής. Επίσης έστω ότι η αρίθμηση των χιλιομέτρων ξεκινάει από την Αθήνα και σταματάει στη Θεσσαλονίκη. Ένα αυτοκίνητο χαλάει στο σημείο:
```
ΧΥΖ
```
Όπου:
* Το Χ είναι 0 αν ο μήνας που γεννηθήκατε είναι μονός (περιττός) αλλιώς είναι 1
* Το Υ είναι 0 αν η μέρα που γεννηθήκατε είναι μονή (περιττή) αλλιώς είναι 1
* Το Ζ είναι 0 αν το επίθετό σας ξεκινάει από φωνήεν αλλιώς είναι 1

Από ποιο έως ποιο σημείο της διαδρομής (σε χιλιόμετρα) βρίσκεται το αυτοκίνητο;

### Άσκηση 6
Πάρτε ένα screenshot όπου να φαίνεται η χωρητικότητα της μνήμης σας και πόσο χρησιμοποιείται τώρα. Πόση είναι η μνήμη σας σε GB; Πόση χρησιμοποιείται τώρα σε MB; Γράψτε με κείμενο κάτι σαν:
> Ο υπολογιστής μου έχει Χ GB από μνήμη και αυτή τη στιγμή χρησιμοποιούνται τα Υ ΜΒ .

### Άσκηση 7
Πάρτε ένα screenshot όπου να φαίνεται η χωρητικότητα του σκληρού σας δίσκου και πόσο χρησιμοποιείται αυτή τη στιγμή. Ποια είναι η χωρητικότητα του σκληρού σας δίσκου σε TB; Πόσο χρησιμοποιείται τώρα σε GB;  Γράψτε  ένα κείμενο κάτι σαν:
>  Ο υπολογιστής μου έχει Χ TB σκληρό δίσκο και αυτή τη στιγμή χρησιμοποιούνται τα Υ GB.

### Άσκηση 8
[Αυτός](https://hgdownload.soe.ucsc.edu/goldenPath/hg38/bigZips/hg38.fa.gz) είναι ο σύνδεσμος για ένα αρχείο το οποίο περιέχει το ανθρώπινο γονιδίωμα (δεν έχει σημασία τι ακριβώς είναι αυτό για αυτή την άσκηση). Αν το πατήσετε ο υπολογιστής σας θα αρχίζει να το κατεβάζεις στον υπολογιστή σας. Πατήστε τον σύνδεσμο και πάρτε έναν screenshot από τον browser σας όπου φαίνεται η ταχύτητα με την οποία κατεβαίνει. Αν το μέγεθός του είναι 938MB, πόση ώρα θα πάρει για να κατέβει στον υπολογιστή σας; 

Για αυτή την άσκηση δεν χρειάζεται να περιμένετε μέχρι να κατεβάσετε όλο το αρχείο. Μόλις πάρετε το screenshot μπορείτε να σταματήσετε το download. 

### Άσκηση 9 
Έστω ότι `USERNAME` είναι το user name (όνομα χρήστη) στον υπολογιστή σας. 

Σε έναν οποιοδήποτε κατάλογο του υπολογιστή σας (κατά προτίμηση στο  `C:/Users/<USERNAME>` σε windows ή στο `\Users\<USERNAME>` σε Mac) φτιάξτε τους ακόλουθους καταλόγους και υποκαταλόγους:

```
DATA
    experiment_1
                Homo_sapiens
                Mus_musculus
    experiment_2
                Homo_sapiens
                Mus_musculus
Report
      Draft
      Final

```

Θα πρέπει δηλαδή να φτιάξετε συνολικά 10 καταλόγους. Για παράδειγμα ο φάκελο `experiment_1` θα πρέπει να βρίσκεται μέσα στον φάκελο `DATA`.

Πάρτε ένα screenshot που να φαίνεται η δομή των καταλόγων που έχετε φτιάξει. Ένα παράδειγμα παρόμοιου screenshot φαίνεται στη διαφάνεια 43 της πρώτης διάλεξης.

### Άσκηση 10
Πάρτε ένα screenshot όπου να φαίνεται η ανάλυση της οθόνης σας. Θα πρέπει να φαίνεται πόσα pixels έχει η οθόνη σας. Δηλαδή κάτι σαν 2560Χ1600.

### Άσκηση 11
Πάρτε μία φωτογραφία με το κινητό σας (ό,τι θέλετε) και μεταφέρετέ τη στον υπολογιστή σας. Πάρτε ένα screenshot όπου να φαίνονται οι διαστάσεις (dimensions) της φωτογραφίας καθώς και το DPI της. Στα windows αυτό αναφέρεται σαν "Resolution". 

### Άσκηση 12
Υπολογίστε το PPI (Pixels Per Inch) της οθόνης. Υπολογίστε μόνο το οριζόντιο PPI. Δηλαδή βρείτε πόσα pixels είναι το width της οθόνης (έστω Χ) και πόσο είναι το πλάτος της σε inches (έστω Υ, αναζητείστε το αυτό από το google, βάλτε το μοντέλο της οθόνης σας). [Από Windows αυτό μπορεί να γίνει έτσι](https://support.hp.com/ie-en/document/c06951526). 

Στη συνέχεια γράψτε πόσο είναι το Χ, πόσο το Υ και πόσο είναι το Χ/Υ.

Αν δεν μπορείτε να βρείτε το πλάτος, βάλτε το μήκος της διαγωνίου και υπολογίστε το πλάτος της οθόνης αν υποθέσουμε ότι το πλάτος και το μήκος είναι το ίδιο. Δηλαδή, αν υποθέσουμε ότι έχουμε ένα ισοσκελές τρίγωνο με διαγώνιο Δ, πόσο είναι το μήκος των υπόλοιπων πλευρών; Υποθέστε ότι αυτό είναι και το πλάτος της οθόνης σας. 


### Άσκηση 13
Πηγαίνετε σε αυτό το site: https://excalidraw.com/ . Αυτό το site σας επιτρέπει να φτιάχνετε διαγράμματα. Φτιάξτε ένα απλό διάγραμμα, ό,τι θέλετε εσείς. Στη συνέχεια:
* επιλέξτε να το κατεβάσετε στον υπολογιστή σας σε φορμάτ PNG. Για να το κάνετε αυτό πηγαίνετε πάνω αριστερά και επιλέξτε το κουμπί "Save as Image". Στη συνέχεια επιλέξτε PNG. 
* επιλέξτε να το κατεβάσετε στον υπολογιστή σας σε φορμάτ SVG. Για να το κάνετε αυτό πηγαίνετε πάνω αριστερά και επιλέξτε το κουμπί "Save as Image". Στη συνέχεια επιλέξτε SVG.

Το PNG είναι [raster graphics](https://en.wikipedia.org/wiki/Raster_graphics) και το SVG είναι [vector graphics](https://en.wikipedia.org/wiki/Vector_graphics).

Στη συνέχεια:
* ανοίξτε το PNG αρχείο με τον browser σας και επιλέξτε να κάνετε zoom όσο μπορείτε. Παρατηρείστε ότι όσο κάνετε zoom χάνεται η ποιότητα. Πάρτε ένα screenshot με το μέγιστο zoom που μπορεί να κάνει το browser σας. Για να κάνετε zoom μπορείτε να πάτε View-->Zoom in (ή κάτι παρόμοιο) 
* ανοίξτε το SVG αρχείο με τον browser σας και επιλέξτε να κάνετε zoom όσο μπορείτε. Παρατηρείστε ότι όσο κάνετε zoom **ΔΕΝ** χάνεται η ποιότητα. Πάρτε ένα screenshot με το μέγιστο zoom που μπορεί να κάνει το browser σας. 

### Άσκηση 14
Πηγαίνετε σε αυτό το site: https://thesecatsdonotexist.com/.  Επιλέξτε μία τυχαία τεχνητή(!) γάτα, κάνετε δεξί κλικ και επιλέξτε Copy Image (αντιγραφή εικόνας). Στη συνέχεια:
* Αν είσαστε σε Windows: Ανοίξτε το πρόγραμμα Paint, και κάνετε paste την εικόνα σας. Επιλέξτε File --> Save as και επιλέξτε να τη σώσετε σαν PNG. Στη συνέχεια πατήστε πάλι File --> Save as και επιλέξτε να τη σώσετε σαν JPG. Στη συνέχεια ανοίξτε τη πρώτη (PNG) εικόνα με τον browser σας και κάνετε zoom όσο γίνεται. Πάρτε ένα screenshot. Κάντε το ίδιο και για τη JPG εικόνα. Ποια εικόνα φαίνεται να είναι πιο καθαρή αν τη κάνετε zoom; Τι μέγεθος σε bytes έχει η μία εικόνα και τι μέγεθος η άλλη; 
* Αν είσαστε σε Mac: Ανοίξτε το πρόγραμμα Preview και πατήστε File --> New from clipboard. Στη συνέχεια επιλέξτε File --> Export και επιλέξτε να τη σώσετε σαν JPG. Στη συνέχεια πατήστε πάλι File --> Export και επιλέξτε να τη σώσετε σαν PNG. Στη συνέχεια ανοίξτε τη πρώτη (PNG) εικόνα με τον browser σας και κάνετε zoom όσο γίνεται. Πάρτε ένα screenshot. Κάντε το ίδιο και για τη JPG εικόνα. Ποια εικόνα φαίνεται να είναι πιο καθαρή αν τη κάνετε zoom; Τι μέγεθος σε bytes έχει η μία εικόνα και τι μέγεθος η άλλη;  

### Άσκηση 15
Πάρτε μία ηχογράφηση από το κινητό σας και μεταφέρετέ τη στον υπολογιστή σας. Επιλέξτε το αρχείο, κάντε δεξί κλικ και επιλέξτε Properties (σε windows) ή Get Info (σε Mac). Πάρετε ένα screenshot στο οποίο να φαίνεται ποιο είναι το sample rate της ηχογράφησης και ποιο είναι το bit rate ή το bit depth της ηχογράφησης.  

### Άσκηση 16
Φτιάξτε έναν λογαριασμό στο [ORCID](https://orcid.org/). Πάρτε ένα screenshot όπου να φαίνεται το ID σας στο ORCID. Θα πρέπει να είναι κάτι σαν https://orcid.org/0000-0003-4276-0115 (<-- αυτό είναι το δικό μου)

### Άσκηση 17

Δίνονται οι παρακάτω δύο πίνακες

```
1. anabolism
2. energy
3. absorption
4. catabolism
5. gonad
6. antibiotic
7. inheritance
8. hydrolysis
9. eyespot
10. catalyst
11. system
12. cotyledon
13. community
14. chloroplast
15. loam
16. effect
17. fruit
18. hermaphroditic
19. hibernation
20. diffusion
21. endoplasm
22. endospore
23. ecosystem
24. biome
25. cross
26. hydrophobic
27. skeleton
28. gemmule
29. cerebrum
30. flagellate
31. excretion
```

```
1. mutation
2. seed
3. vacuole
4. saprophyte
5. bond
6. plankton
7. allele
8. microevolution
9. paleontology
10. vaccine
11. taxonomy
12. notochord
```


Με αυτούς τους δύο πίνακες μπορείτε να επιλέξετε 2 όρους της βιολογίας μοναδικούς για τα γενέθλιά σας. Για παράδειγμα αν έχετε
γενέθλια στις 20 Σεπτεμβρίου. Τότε οι όροι είναι:  diffusion (20) και paleontology (9). Με αυτούς τους 2 όρους αναζητήστε ένα paper είτε μεσω του [PubMed](https://pubmed.ncbi.nlm.nih.gov/) είτε μέσω του [Google Scholar](https://scholar.google.com/). Ποιος είναι ο κωδικός [DOI](https://en.wikipedia.org/wiki/Digital_object_identifier) για αυτό το paper;

### Άσκηση 18
Σιγουρευτείτε ότι ο υπολογιστής έχει ένα από:
1. Microsoft Word
2. LibreOffice
3. Πρόσβαση στο Google Docs

Πάρτε ένα screenshot το οποίο να δείχνει πιο (ή ποια) έχετε εγκαταστήσει (ή αν πρόκειται για το Google Docs που δεν θέλει εγκατάσταση, απλά ένα screenshot με ένα άδειο document).

### Άσκηση 19
1. Εγκαταστήστε το [Zotero](https://www.zotero.org/) στον υπολογιστή σας. 
2. Εγκαταστήστε την [επέκταση του zotero για τον browser σας](https://www.zotero.org/download/connectors). 
3. Επιβεβαιώστε ότι το Ζοtero συνεργάζεται με ένα από τα προγράμματα της Άσκησης 18 και πάρτε ένα screenshot που θα το επιβεβαιώνει. 

### Άσκηση 20
Στο κείμενό σας προσθέστε το ακόλουθο κείμενο με γραμματοσειρά monospace και μέγεθος 9pt:
```
ORIGIN      
        1 agaggcggag ccgctgtggc actgctgcgc ctctgctgcg cctcgggtgt cttttgcggc
       61 ggtgggtcgc cgccgggaga agcgtgaggg gacagatttg tgaccggcgc ggtttttgtc
      121 agcttactcc ggccaaaaaa gaactgcacc tctggagcgg gttagtggtg gtggtagtgg
      181 gttgggacga gcgcgtcttc cgcagtccca gtccagcgtg gcgggggagc gcctcacgcc
      241 ccgggtcgct gccgcggctt cttgcccttt tgtctctgcc aacccccacc catgcctgag
      301 agaaaggtcc ttgcccgaag gcagattttc gccaagcaaa ttcgagcccc gccccttccc
      361 tgggtctcca tttcccgcct ccggcccggc ctttgggctc cgccttcagc tcaagactta
      421 acttccctcc cagctgtccc agatgacgcc atctgaaatt tcttggaaac acgatcactt
      481 taacggaata ttgctgtttt ggggaagtgt tttacagctg ctgggcacgc tgtatttgcc
      541 ttacttaagc ccctggtaat tgctgtattc cgaagacatg ctgatgggaa ttaccaggcg
      601 gcgttggtct ctaactggag ccctctgtcc ccactagcca cgcgtcactg gttagcgtga
      661 ttgaaactaa atcgtatgaa aatcctcttc tctagtcgca ctagccacgt ttcgagtgct
      721 taatgtggct agtggcaccg gtttggacag cacagctgta aaatgttccc atcctcacag
      781 taagctgtta ccgttccagg agatgggact gaattagaat tcaaacaaat tttccagcgc
      841 ttctgagttt tacctcagtc acataataag gaatgcatcc ctgtgtaagt gcattttggt
      901 cttctgtttt gcagacttat ttaccaagca ttggaggaat atcgtaggta aaaatgccta
      961 ttggatccaa agagaggcca acattttttg aaatttttaa gacacgctgc aacaaagcag
```

### Άσκηση 21
Στο κείμενο σας προσθέστε το παρακάτω κείμενο: "THIS IS A TEST" με πράσινο background και μπλε foreground (ή highlight color ή marker  color)

### Άσκηση 22
Στο κείμενό σας προσθέστε το κείμενο "This is a test", το οποίο να είναι έντονο (bold) και υπογραμμισμένο (underline)

### Άσκηση 23
Στο κείμενό σας προσθέστε μία παράγραφο "Lorem Ipsum" με το εξής identation:
* Left identation: 0.3 (cm ή inch)
* Right indentation: 0.8 (cm ή inch)
* First line indentation: 1.0 (cm ή inch)

Η παράγραφος θα πρέπει να είναι:
* Left aligned αν η μέρα γέννησής σας είναι από 1-8
* Centered aligned αν η μέρα γέννησής σας είναι από 9-16
* Right aligned αν η μέρα γέννησής σας είναι από 17-24
* Justified aligned αν η μέρα γέννησής σας είναι από 25-31

Το line spacing θα πρέπει να είναι:
* Μονό (1.0) αν ο μήνας γέννησής σας είναι από 1-4
* 1.5 Αν ο μήνας γέννησής σας είναι από 5-8
* 2.0 αν ο μήνας γέννησής σας είναι από 9-12

### Άσκηση 24

Αναπαράγεται το παρακάτω text box:

![img](https://i.imgur.com/WHfPcqq.png)

Δίνεται ότι:
* Το κείμενο είναι απλό Lorem Ipsum. Μπορείτε να βάλετε ό,τι θέλετε. 
* Το Padding είναι 1.0 και για τις 4 κατευθύνσεις (πάνω, κάτω, δεξιά, αριστερά)
* Το αριστερό border είναι κόκκινο, το πάνω είναι πράσινο, το δεξί είναι μπλε και το κάτω είναι μαύρο.
* Και τα 4 borders έχουν width 1.0
* To background color είναι γκρι
* Το Vertical alignment είναι center


### Άσκηση 25
Προσθέστε στο κείμενό σας τον παρακάτω πίνακα:

![img](https://i.imgur.com/eKLqJbS.png) 

Αν δεν είσαστε στο Google docs, προσθέστε του το caption: "My grass growth". Προσθέσετε επίσης τη φράση: "As we can see from Table 1, Trial E did not show any progress", όπου το 1 στο "Table 1" πρέπει να είναι cross reference στον πίνακα. Προσοχή! Μην βάλετε τον πίνακα αυτό σαν image μέσω copy-paste. Τον πίνακα θα πρέπει να τον φτιάξετε (αναπαράγετε) εσείς. 


### Άσκηση 26
Προσθέστε:
* Table of Contents
* List of Figures (εκτός αν είσαστε σε Google Docs). Σημείωση: μπορείτε να το βρείτε και σαν Index of Figures. 
* List of Tables (εκτός αν είσαστε σε Google Docs). Σημείωση: μπορείτε να το βρείτε και σαν Index of Tables.

### Άσκηση 27
Προσθέστε τη φράση: "These findings are in concordance with previous research ....". Αντί για τελείες στο τέλος της πρότασης θα πρέπει να προσθέσετε τη βιβλιογραφική αναφορά για το paper της άσκησης 17, μέσω του Zotero. Στο τέλος του κειμένου προσθέστε ένα κεφάλαιο σε στυλ Heading 1 με τον τίτλο "References". Στο κεφάλαιο αυτό προσθέστε τη βιβλιογραφία (θα έχει μόνο 1 paper) μέσω του Zotero σε ό,τι στυλ θέλετε (π.χ. Nature).

### Άσκηση 28
Προσθέστε τον μαθηματικό τύπο:

![img](https://wikimedia.org/api/rest_v1/media/math/render/svg/ba75d0bd7aca8df87e9225ba4763bc58e626d1ef)

### Άσκηση 29
Κάντε paste without formatting τη 1η παράγραφο του άρθρου της wikipedia που βρίσκεται στο link: https://en.wikipedia.org/wiki/Biology. Δηλαδή ξεκινήστε από "Biology is the scientific study of life.." μέχρι το "...through their biophysical environment". Στο κείμενο που θα αντιγράψετε δεν πρέπει να υπάρχουν σύνδεσμοι.

### Άσκηση 30
Προσθέστε δύο τυχαία σχόλια σε οποιαδήποτε σημεία του κειμένου 

### Άσκηση 31
Βάλτε το κείμενο σε mode "Track changes" (ή σε Suggestion mode αν είσαστε στο Google docs). Διαγράψτε την άσκηση 29!

### Άσκηση 32
* Φτιάξτε έναν δωρεάν λογαριασμό σε έναν από τους παρόχους cloud που δείξαμε στη διαφάνεια 26 της τρίτης διάλεξης (μπορείτε να επιλέξετε και κάποιο που δεν είναι στη λίστα). 
* Σώστε την αναφορά αυτή σε ένα αρχείο με το όνομα: "Biol_109_exercise_1" σε ότι φορμάτ θέλετε (PDF, Microsoft Word ή ODF)
* Ανεβάστε την αναφορά στο cloud.
* Πάρτε ένα screenshot με το αρχείο να βρίσκεται στο cloud.
* Προσθέστε ένα link με το οποίο να μπορεί οποιοσδήποτε να έχει πρόσβαση στο αρχείο (αν το υποστηρίζει ο cloud provider).




